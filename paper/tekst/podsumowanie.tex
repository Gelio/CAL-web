\chapter{Podsumowanie}

W tym rozdziale zostaną opisane wyniki pracy magisterskiej oraz wnioski z niej
wyciągnięte, a także możliwości na jej dalszy rozwój przygotowanego
rozwiązania.

\section{Wyniki pracy}

W ramach tej pracy magisterskiej technologia \emph{Sirius Web} została
wykorzystana do stworzenia edytora diagramów opisujących aplikacje obliczeniowe
systemu \emph{BalticLSC}. Wykorzystuje on przygotowany specjalnie w tym celu
metamodel \gls{EMF} języka \gls{CAL}. Do edytora zostały dodane narzędzia i
funkcjonalności pomagające w efektywniejszym i szybszym tworzeniu modeli.
Ocenione zostały także możliwości edytora i porównane z możliwościami
konkurencyjnej poprzedniej wersji edytora bazującego na metamodelach \gls{EMF},
czyli \emph{Sirius Desktop}.

Edytor użyty jest domyślnie jako część interfejsu przykładowej aplikacji
wykorzystującej bibliotekę \emph{React}.
Jako jedna z części tej pracy udostępniono interfejs programistyczny
pozwalający na wyświetlenie edytora w dowolnej aplikacji przeglądarkowej
wykorzystując wyłącznie funkcje w języku \emph{JavaScript}, bez wymogu używania
konkretnej biblioteki.
Pozwala to na wykorzystanie go jako
alternatywny edytor diagramów platformy \emph{BalticLSC}, która wykorzystuje
bibliotekę \emph{Vue.js}. Zostało to
zademonstrowane poprzez przygotowanie aplikacji przeglądarkowej wyświetlającej
edytor diagramów jako część swojego interfejsu.

Edytor domyślnie pozwala na wyświetlenie modeli w formie diagramów zgodnie z
definicją reprezentacji z metamodelu \gls{EMF} oraz na podstawowe możliwości
edycji tych modeli. Zachowana jest funkcjonalność interpretacji języka
\gls{AQL} do wyrażenia bardziej zaawansowanej logiki czy wyrażeń opisujących
właściwości metamodelu. Jednak nie wszystkie mozliwości metamodeli \gls{EMF}
wspierane przez \emph{Sirius Desktop} są obsługiwane przez \emph{Sirius Web}.
Niektóre elementy są również inaczej wyświetlane co sprawia, że metamodel
należy szczególnie dostosować pod \emph{Sirius Web}.

Różnice między \emph{Sirius Web} i \emph{Sirius Desktop}, a także błędy w
funkcjonowaniu oraz brakujące funkcjonalności edytora sprawiły, że autorom
projektu zostało zgłoszone 20 usterek w repozytorium projektu
\texttt{sirius-components} na platformie \emph{GitHub}. Dwie z nich zostały
rozwiązane podczas pisania pracy magisterskiej. Część problemów posiadała
alternatywne rozwiązania, które pomimo swoich wad pozwalały uzyskać zamierzony
efekt. W innych przypadkach brakujące funkcjonalności należało zaimplementować
samemu.

Funkcjonalnościami dodanymi do edytora w ramach pracy magisterskiej są
mechanizm walidacji semantycznej modeli języka \gls{CAL} oraz implementacja
przybornika wyświetlającego listę dostępnych modułów aplikacyjnych z platformy
\emph{BalticLSC}. Modyfikacja kodu serwera aplikacyjnego zazwyczaj była
łatwiejsza od modyfikacji kodu aplikacji przeglądarkowej, ponieważ dzięki
mechanizmowi wstrzykiwania zależności z platformy \emph{Java Spring}
często wystarczyło jedynie dodać nowe klasy i ewentualnie zmienić kilka linii w
już istniejących.

Zmiana kodu interfejsu użytkownika aplikacji przeglądarkowej była pracochłonna
i wiązała się ze skopiowaniem kodu źródłowego tych komponentów, które mają być
modyfikowane. \emph{Sirius Web} nie udostępnia prostych metod na dodanie
własnych elementów interfejsu do istniejących komponentów, więc kopiowanie i
edycja ich kodu źródłowego jest jedynym rozwiązaniem. Dodaje to natomiast pracy
przy późniejszych aktualizacjach do nowej wersji ponieważ należy upewnić się
czy kod skopiowanych komponentów został zmieniony. Jeżeli tak, należy odtworzyć
te zmiany, ponieważ w przeciwnym wypadku aplikacja może działać niepoprawnie.

Wykorzystanie, a później modyfikacja edytora \emph{Sirius Web} była utrudniona
przez brak dokumentacji, niewielką liczbę publicznie dostępnych przykładów
wykorzystania rozwiązania oraz małą liczbę użytkowników zadających pytania,
których odpowiedzi byłyby widoczne publicznie. Te wszystkie aspekty wynikają z
krótkiego czasu życia projektu, ponieważ został on rozpoczęty w 2018 roku, a
dopiero w 2020 roku jego kod źródłowy został udostępniony na platformie
\emph{GitHub}. Praca nad edytorem wymagała poświęcenia sporej ilości czasu na
zrozumienie jak \emph{Sirius Web} działa poprzez czytanie kodu źródłowego
przykładowej aplikacji z repozytorium \texttt{sirius-web}, jak i poszczególnych
klas biblioteki z repozytorium \texttt{sirius-components}. Gdy znalezienie
odpowiedzi na nurtujące pytania zajmowało zbyt dużo czasu, zadawano pytanie
autorom projektu za pomocą \emph{GitHub Issues}.

Umożliwienie edycji modeli w przeglądarce ma sporo zalet w porównaniu do
edytorów funkcjonujących jako aplikacje natywne, takie jak \emph{Sirius
	Desktop}. Nie wymaga on procesu instalacji, można szybciej udostępnić
model innym użytkownikom, łatwiej jest przeprowadzać aktualizację metamodelu do
nowszej wersji, zmiany w modelach są automatycznie propagowane do wszystkich
użytkowników w czasie rzeczywistym. Sam interfejs został też odświeżony i
wygląda bardziej estetycznie w porównaniu do \emph{Sirius Desktop}.

Wykorzystanie sieci Internet do obsługi edytora ma też swoje wady. Niektóre z
nich są szczególnie problematyczne i widoczne z uwagi na przyjęty schemat
komunikacji między aplikacją przeglądarkową a serwerem aplikacyjnym. Na wolnych
lub niestabilnych łączach edytor może działać Wykorzystanie sieci Internet do
obsługi edytora ma też swoje wady. Niektóre z nich są szczególnie
problematyczne i widoczne z uwagi na przyjęty schemat komunikacji między
aplikacją przeglądarkową a serwerem aplikacyjnym. Na wolnych lub niestabilnych
łączach edytor może działać Wykorzystanie sieci Internet do obsługi edytora ma
też swoje wady. Niektóre z nich są szczególnie problematyczne i widoczne z
uwagi na przyjęty schemat komunikacji między aplikacją przeglądarkową a
serwerem aplikacyjnym. Na wolnych lub niestabilnych łączach aplikacja edytor
może działać ze sporym opóźnieniem i powodować frustrację podczas jego obsługi,
bo każda zmiana modelu musi zostać wprowadzona przez serwer aplikacyjny.
Problem pogarsza fakt, że przy każdej zmianie wysyłane są wszystkie informacje
o modelu zamiast jedynie informacji o zmienionych fragmentach.

Centralizacja przechowywania modeli w obrębie serwera aplikacyjnego często
oznacza, że pożądaną funkcjonalnością jest kontrola dostępu użytkowników do
modeli. W organizacjach użytkownicy powinni mieć ograniczony dostęp do zasobów
i być uwierzytelnieni. \emph{Sirius Web} domyślnie nie ma żadnych ograniczeń
dostępu do modeli, jednak większość operacji można zabezpieczyć za pomocą
rozwiązania \emph{Spring Security}. Jedyny kanał, który nie może zostać
zabezpieczony, są subskrypcje \emph{GraphQL}, które wymagają specjalnej metody
uwierzytelnienia. Za ich pomocą dowolna osoba może otrzymać informacje o
zawartości dowolnego modelu. Jest to poważna wada, ponieważ nie można wtedy
zapewnić kontroli dostępu, co jest podstawowym wymaganiem w aplikacjach
wykorzystywanych w organizacjach. Prawdopodobnie skreśla to \emph{Sirius Web}
jako możliwe rozwiązanie chyba, że wdrożone są dodatkowe mechanizmy
bezpieczeństwa niemożliwiające dostępu do serwera aplikacyjnego osobom
nieuwierzytelnionym.

Projekt \emph{Sirius Web} jest aktywnie rozwijany. W ciągu miesiąca (od 15
grudnia 2021 r.\ do 15 stycznia 2022 r.) zostało wydanych 9 nowych wersji tego
oprogramowania. Niektóre z nich wymagały jedynie pobrania nowych plików
źródłowych, a inne z nich wprowadzały zmiany łamiące kompatybilność wsteczną i
wymagające niekiedy znacznych zmian w kodzie źródłowym. Zmiany te były najpierw
wprowadzane przez zespół pracujący nad tą technologią w repozytorium
\texttt{sirius-web}, więc można było je wykorzystać podczas aktualizacji
własnej kopii edytora. Było to natomiast tym trudniejsze, im bardziej edytor
został przez nas zmodyfikowany, ponieważ wtedy kod bardziej się róznił i
narzędzia umożliwiające automatyczne wprowadzanie zmian (pochodzące z systemu
kontroli wersji \emph{git}) nie wiedziały jak je wprowadzić.

Podsumowując, wszystkie zamierzone cele pracy magisterskiej zostały osiągnięte.

\section{Wnioski}

\emph{Sirius Web} jest technologią eksperymentalną, nieposiadającą jeszcze
dokumentacji ani wielu przykładów zastosowania. Brakuje też listy
nieobsługiwanych funkcjonalności w porównaniu do \emph{Sirius Desktop}. Praca z
tego typu projektem wprowadza ryzyko, ponieważ trudniej oszacować czas
i wysiłek potrzebny na jego wykorzystanie czy wdrożenie nowych funkcjonalności.
Niektóre proste z pozoru dodatki mogą okazać się nietrywialne z uwagi na sposób
działania rozwiązania.

Kolejnym ryzykiem, które należy brać pod uwagę szczególnie wykorzystując nowe
technologie jest możliwość znalezienia usterek, które będą wymagały czasu na
ich naprawienie. Większość z problemów zgłoszonych w projekcie \emph{Sirius
	Web}
nie zostało naprawionych pomimo, że od ich zgłoszenia minęły w niektórych
przypadkach nawet 3 miesiące. Planując projekt warto uwzględnić na jego samym
początku czas na sprawdzenie możliwości wykorzystywanych narzędzi i w przypadku
niepewności przygotować przykład ich zastosowania, który pomógłby w
znalezieniu problemów lub brakujących funkcjonalności na wczesnym etapie
projektu. W ten sposób można wcześniej zmienić harmonogram projektu i podjąć
działania minimalizujące negatywne efekty, jak na przykład przeznaczenie
większej ilości czasu na naprawę usterek albo całkowita rezygnacja z niektórych
funkcjonalności.

Rozpoczynając pracę z nowymi technologiami warto najpierw poznać podstawy ich
działania, a dopiero później próbować je w znaczącym stopniu zmodyfikować.
Warto także najpierw spróbować wykorzystać je osobno zanim spróbuje się je
zintegrować ze sobą. Tak było z \emph{Java Spring}, \emph{Maven} oraz
\gls{EMF}, z którymi autor pracy nie miał wcześniej doświadczenia. Próby
modyfikacji bez znajomości zasad działania tych technologii prowadziły do
błędów, często trudnych do zrozumienia, oraz frustracji. Spędzenie kilku godzin
na poznawaniu tych technologii i wykorzystaniu ich w izolacji przed
modyfikowaniem \emph{Sirius Web} używającego ich wszystkich sprawiło, że
szybciej wykonano postępy.

Mając do czynienia z dwoma podobnymi technologiami korzystającymi z tego samego
źródła trzeba mieć na uwadze możliwe niekompatybilności. Aby je zweryfikować
należy wykorzystać je zaczynając od tych najprostszych, zanim przejdzie się do
bardziej skomplikowanych. Pozwoli to zaoszczędzić czas spędzony na
dostosowywaniu jednego z rozwiązań podczas gdy drugie nie będzie w stanie
obsłużyć tych samych funkcjonalności. Tak było w przypadku wsparcia różnych
składników metamodeli \gls{EMF} przez \emph{Sirius Desktop} i \emph{Sirius
	Web}. Najpierw zainwestowano czas w przygotowywanie kompletnego
metamodelu z
wykorzystaniem \emph{Sirius Desktop}, po czym okazało się, że część z
funkcjonalności nie jest wspierana przez \emph{Sirius Web} lub jest wspierana
częściowo i metamodel wymaga zmian. Zmarnowano w ten sposób czas na
przygotowywanie elementów, które ostatecznie nie były potrzebne, ponieważ celem
pracy było wykorzystanie metamodelu wyłącznie w \emph{Sirius Web}.

Wykorzystanie technologii \emph{Docker}~\cite{wikipedia-docker} znacznie
ułatwia rozpoczęcie pracy z
nowymi narzędziami oraz wdrożenie projektu wewnątrz maszyny wirtualnej.
Stworzenie obrazu \emph{Docker} zawierającego serwer aplikacyjny \emph{Sirius
	Web} umożliwiło dużo szybsze wdrożenie aplikacji oraz jej aktualizację
do nowej
wersji, ponieważ wystarczyło zainstalować silnik \emph{Docker}, a później
pobrać i uruchomić obraz. Nie było wymagane instalowanie środowiska \emph{Java}
wewnątrz maszyny wirtualnej. Nie występowały też błędy związane z
kompatybilnością czy brakiem narzędzi zainstalowanych na jednym ze środowisk.
Warto rozważyć technologię \emph{Docker} w projektach, aby ułatwić ich
wdrożenie.

\section{Możliwości na rozwój}

Wyniki pracy magisterskiej można rozwijać na kilka sposobów. Niektóre
możliwości rozwoju zostały omówione w tej sekcji.

\paragraph{Wdrożenie edytora w systemie \emph{BalticLSC}.}
Jedną z możliwości jest integracja przygotowanego edytora modeli z systemem
\emph{BalticLSC}. Można zastąpić dotychczasowy używany tam edytor diagramów lub
użyć \emph{Sirius Web} jako alternatywnego. Taki krok umożliwiłby użytkownikom
\emph{BalticLSC} korzystanie z narzędzia, które pozbawione jest niektórych
usterek znanych z aktualnego rozwiązania, jak na przykład brak wsparcia
wyświetlania na diagramie modułów, które zostały usunięte z przybornika.
Inną zaletą \emph{Sirius Web} nad aktualnym edytorem jest możliwość współpracy
użytkowników nad diagramem w czasie rzeczywistym. Taka integracja wymaga zmian
w serwerach aplikacyjnych zarówno \emph{Sirius Web}, jak i \emph{BalticLSC}.
Zostały one opisane w
sekcji~\ref{sec:pomysl-integracji-sirius-web-i-balticlsc}.

\paragraph{Dodanie reguł walidacji semantycznej.}
Inną metodą rozwoju wyników pracy magisterskiej jest ustalenie i
zaprojektowanie większej liczby reguł walidacji semantycznej. W~ten~sposób
jeżeli edytor diagramów będzie wykorzystany w systemie \emph{BalticLSC}, jego
użytkownicy otrzymają więcej szczegółowych informacji diagnostycznych o błędach
lub ostrzeżeniach w~modelu. Pomoże im to łatwiej zauważyć niepoprawne
ustawienia elementów lub pomyłki, które zrobili.

\paragraph{Kontrybucja do projektu \emph{Sirius Web}.}
Projekt \emph{Sirius Web} ma otwarte źródło. Można więc pomóc autorom tego
projektu naprawić znalezione w nim usterki poprzez zaimplementowanie
brakujących funkcjonalności lub poprawę błędów. Będzie to przydatne nie tylko
dla potencjalnego wdrożenia edytora w \emph{BalticLSC}, ale także dla innych
osób próbujących wykorzystać \emph{Sirius Web} do własnych zastosowań.
Oprócz modyfikacji kodu można także pomóc w tworzeniu dokumentacji, która jest
kluczowa do szerszego rozprzestrzenienia się projektu i~jego wykorzystania
przez inne osoby.
